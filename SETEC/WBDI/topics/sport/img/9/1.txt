គ្រូ​ Chelsea ចង់​យក​កំពូល​កីឡាករ​៣​នាក់​មកជួយ​ក្រុម​នៅ​រដូវ​កាល​ក្រោយ
Antonio Conte អ្នក​ចាត់ការ​​ក្រុម​តោ​ខៀវ​ Chelsea កំពុង​ដាក់​គោលដៅ​នាំ​យក​កីឡាករ​៣​​រូប​​មក​ចូលរួម​ជាមួយ​ក្រុម​នា​រដូវ​កាល​ក្រោយ​ ក្នុង​នោះ​មាន Alexis Sanchez, Romelu Lukaku និង​ខ្សែ​ការពារ Virgil van Dijk។
img1
សរុប​តម្លៃ​ខ្លួន​របស់​កីឡាករ​ខ្លាំង​ទាំង​បី​​តម្លៃ ១៥០​លាន​ផោន ខណៈ​ប្រធាន​លោក  Roman Abramovich  ជឿជាក់​ថា Conte គឺ​ជា​បុរស​ម្នាក់​ដែល​អាច​ជួយ Chelsea មាន​ឥទ្ធិពល​នៅ​អង់គ្លេស​បាន។ ងាក​មក​រដូវ​កាល​នេះ​វិញ តោ​ខៀវ​​​ត្រូវ​ការ​តែ​ជ័យជំនះ​តែ​មួយ​ប្រកួត​ទៀត​ប៉ុណ្ណោះ ដើម្បី​លើក​ពាន Premier League ហើយ​ក៏​នៅ​សល់​ពាន​ FA Cup មួយ​ទៀត​ដែល​ត្រៀម​ប៉ះ Arsenal​ នៅ​វគ្គ​ផ្ដាច់ព្រ័ត្រ​ត្រូវ​លេង​នៅ​ថ្ងៃ​ទី​ ២៧ ខែ ឧសភា​ខាងមុខ។

ដោយ​សារ​តែ​ការ​ពេញ​ចិត្ត​នៅ​រដូវ​កាល​នេះ Chelsea បាន​ផ្ដល់​សំណើ​​​​ប្រាក់​បៀវត្ស​ថ្មី​ ១០​លាន​ផោន​ក្នុង​មួយ​ឆ្នាំ​ទៅ​ឲ្យ Conte ដើម្បី​ឲ្យ​ស្នាក់​នៅ​ទីក្រុង​ឡុងដុង​ដល់​ឆ្នាំ​២០២២។ ការ​ហ៊ាន​ឲ្យបៀវត្ស​ច្រើន​បែប​នេះ​ ដោយ​សារ​ក្រុម Inter Milan ក៏​កំពុង​អន្ទង​យក Conte ទៅ​អ៊ីតាលី​វិញ។​ នេះ​តាម​ការ​ឲ្យ​ដឹង​ពី The Mirror៕ ​​​​
img2
img3
img4