Ramos ទុក​មិត្តភាព​មួយ​ដុំ​ ត្រៀម​​សារ៉េ​​មិត្ត​ចាស់ Higuain នៅ​វគ្គ​ផ្ដាច់​ព្រ័ត្រ
Sergio Ramos ប្រធាន​ក្រុម​ Real Madrid ត្រៀម​ខ្លួន​រួច​ជា​ស្រេច​ មិន​​ឲ្យ​មិត្ត​ចាស់​​ Gonzalo Higuain ខ្សែ​ប្រយុទ្ធ​ឆ្នើម​របស់ Juventus រក​គ្រាប់​បាល់​បាន​ឡើយ​ក្នុង​ការ​ប្រកួត​ផ្ដាច់​ព្រ័ត្រ​ Champions League ពេល​ខាង​មុខ។  
img1
កីឡា​ករសញ្ជាតិ​អាហ្សង់ទីន Higuain បាន​ចំណាយ​ពេល​៦​ឆ្នាំ​​ជាមួយ Ramos លេង​​ជាមួយ​គ្នា​នៅ Real Madrid មុន​ពេល​ចាកចេញ កាល​ពី​ឆ្នាំ​២០១៣ ប៉ុន្តែ​មិត្ត​ចាស់​ទាំង​ពីរ​នៅ​ត្រូវ​ជួប​តទល់​​គ្នា​ម្ដង​ទៀត​នៅ​ទីក្រុង Cardiff ថ្ងៃ​ទី ៣ ខែ មិថុនា វគ្គ​ផ្ដាច់​ព្រ័ត្រ​ Champions League។

ក្នុង​ជំនួប​នេះ​ Ramos បាន​​ដាក់​មិត្តភាព​ទុក​មួយ​ដុំ ដើម្បី​ការពារ​តំណែង​ជើង​ឯក Champions League។ "គេ​(Higuain) គឺ​ជា​មិត្តភ័ក្ដិ​ល្អ​ម្នាក់​ ហើយ​ពួក​យើង​មាន​​​ទំនាក់ទំនង​យ៉ាង​អស្ចារ្យ ពេល​លេង​នៅ Real Madrid ជាមួយ​គ្នា។ ប៉ុន្តែ​ខ្ញុំ​នឹង​មិន​បណ្ដោយ​​ឲ្យ​គេ​រក​គ្រាប់​បាល់​បាន​ឡើយលើ​ទីលាន"។ សម្ដី Ramos ប្រាប់ beIN Sports៕​​​​​
img2