Isco និយាយ​ពាក្យ​១​ឃ្លា​ដាស់តឿន​ក្រុម ក្រោយ​ស៊ុត​១​គ្រាប់មាន​តម្លៃយប់មិញ
​​Isco ដែល​ជា​វីរបុរស​ជួយ​​ស្ដេច​ស Real Madrid ​បន្ធូរ​ភាព​តឹង​ចិត្ត​កាល​ពី​យប់​មិញ បាន​និយាយ​រំឭក​ក្រុម​ទាំង​មូល​ក្រោយ​យក​ឈ្នះ​ ​Atlético Madrid​ សរុប​ទាំង​២​ជើង​ ៤-២ ឡើង​ទៅ​វគ្គ​ផ្ដាច់​ព្រ័ត្រ​ Champions League ថា នេះ​គឺ​ជា​មេរៀន​​ដ៏​ប្រសើរ​មួយ​សម្រាប់​អ្នក​ទាំង​អស់​គ្នា​ត្រូវ​​ចាំ។
img1
កាល​ពី​ជើង​ទី​១​ក្រុម​របស់​លោក Zinedine Zidane បាន​យក​ឈ្នះ​ក្នុង​ដី​លើ ​Atlético Madrid​ ដល់​ទៅ​៣-០ ប៉ុន្តែ​ពេល​ត្រលប់​មក​លេង​ជើង​ទី​២​វិញ​នៅ​កីឡដ្ឋាន Vicente Calderon ក្រុមReal Madrid បុក​ពោះ​មិន​ស្ទើរ​ដោយ​សារ​តែ Saul Niguez និងAntoine Griezmann  របស់ ATM ស៊ុត​បាន​ម្នាក់​មួយ​គ្រាប់​ទាំង​ដើម​វគ្គ។

យ៉ាងណា​ក្ដី ភាព​ព្រួយ​បារម្ភ​អូស​បន្លាយ​ដល់​នាទី​៤២ ​Isco ក៏​រក​បាន​មួយ​គ្រាប់​ជូន Real Madrid វិញ​ធ្វើ​ឲ្យ​គ្រប់​គ្នា​ធូរ​ចិត្ត​បន្តិច។ ក្រោយ​ចប់​ការ​ប្រកួត ​Isco បាន​និយាយ​ថា​៖ "ពួក​យើង​រីករាយ​ នូវ​អ្វី​ដែល​ពួក​​ទៅ​ដល់​គោលដៅ​ទាំង​ពិបាក។ ពួក​យើង​បាន​យក​ឈ្នះ​ការ​ប្រកួតប្រជែង​ដ៏​លំបាក​មួយ។ ការ​ទៅ​ដល់​វគ្គ​ផ្ដាច់ព្រ័ត្រ​​នេះ​គឺ​ជា​បទ​ពិសោធ​ដ៏​ប្រសើរ​មួយ​ដែល​ត្រូវ​ចាំ"៕ ​​​​​
img2